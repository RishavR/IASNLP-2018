http://www.jagran.com//bihar/nawada-siege-of-temples-will-cost-one-crore-rupees-17138026.html?src=Topic-ART-rupee
Publish Date:<T tid="1" type="TIME" value="2017-12-03T03:01TSun"> Sun, 03 Dec 2017 03:01 AM </T> (IST) | Updated Date:Sun, 03 Dec 2017 03:01 AM (IST)
 नवादा । बिहार मंदिर चारदिवारी निर्माण योजना अन्तर्गत जिले के 12 निबंधित मंदिरों की वरीयताक्रम के अनुसार घेराबंदी हेतु प्रशासनिक स्वीकृति प्रदान की गई है। गौरतलब हो कि बिहार राज्य धार्मिक न्यास पर्षद के द्वारा नवादा जिला के निबंधित मंदिरों की सूची प्राप्त हुई है। कार्यपालक अभियंता स्थानीय क्षेत्र अभियंत्रण संगठन कार्य प्रमंडल नवादा द्वारा बिहार मंदिर चारदिवारी निर्माण योजना का प्राक्कलन तैयार किया गया है। वर्तमान में योजना एवं विकास विभाग बिहार, पटना द्वारा उपलब्ध कराए गए आवंटन के आलोक में वरीयताक्रम के अनुसार चयनित जिले के 12 मंदिरों की घेराबंदी हेतु कुल 98 लाख 81 हजार 100 रुपये की प्रशासनिक स्वीकृति प्रदान की गई है। वारिसलीगंज प्रखंड के ग्राम अपसढ़ गढ़ में श्री अफसढ़ पार्वती विरासत संरक्षण समिति का चारदिवारी का निर्माण हेतु 505000 रुपये, अकबरपुर प्रखंड के मेयापुर संगत मंदिर की चहारदिवारी निर्माण योजना हेतु 917300 रुपये, हिसुआ प्रखंड के पांचु नानकशाही मंदिर का चहारदिवारी का निर्माण योजना हेतु 698800 रुपये, अकबरपुर प्रखंड के ठाकुर धोवघटी का चहारदिवारी का निर्माण योजना हेतु 759700 रुपये, रोह प्रखंड के कुंज ठाकुरवाड़ी का चारदिवारी निर्माण योजना हेतु 1143600 रुपये, काशीचक प्रखंड के ग्राम मधेपुर में श्री महादेव स्थान का चारदिवारी का निर्माण योजना हेतु 865800 रुपये, सिरदला प्रखंड के ग्राम बहुआरा में देवी मंदिर बांधी टोला का चारदिवारी निर्माण का योजना हेतु 562700 रुपये, नारदीगंज प्रखंड के पड़पा मठ का चारदिवारी निर्माण योजना हेतु 853000 रुपये, अकबरपुर प्रखंड के ग्राम खैरा बुजुर्ग में राम जानकी ठाकुरवाड़ी मंदिर का चहारदिवारी निर्माण योजना हेतु 1141800 रुपये, नारदीगंज प्रखंड के ओड़ो ठाकुरवाढ़ी का चारदिवारी निर्माण योजना हेतु 874700 रुपये, सिरदला प्रखंड के राम जानकी ठाकुरवारी उपरडीह का चहारदिवारी निर्माण योजना हेतु 838400 रुपये, अकबरपुर प्रखंड के ग्राम गोसाईं विगहा में शिव मंदिर का चारदिवारी का निर्माण योजना हेतु 720300 रुपये की प्रशासनिक स्वीकृति प्रदान की गई है। जिला पदाधिकारी ने अपने आदेश में कहा है कि योजना का कार्य निविदा के माध्यम से कराया जाएगा। प्रत्येक योजना की गुणवत्ता एवं भौतिक प्रगति की जांच कर नियमित प्रतिवेदन कार्यकारी एजेंसी उपलब्ध कराना सुनिश्चित करेंगे। कार्यस्थल पर कार्य प्रारंभ होने की तिथि, योजना मद का नाम, प्राक्कलित राशि, व्यय की राशि, पूर्ण होने की तिथि आदि का पूर्ण विवरणी का साइनबोर्ड लगाने का भी निर्देश डीएम द्वारा दिया गया है। डीएम ने निर्देश दिया है कि निर्धारित समय सीमा के अन्दर योजना का कार्य पूर्ण कराना हर हाल में सुनिश्चित करेंगे।  