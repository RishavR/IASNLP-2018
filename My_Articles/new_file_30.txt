http://www.jagran.com//uttar-pradesh/hapur-city-millions-of-rupees-theft-from-retired-bank-managers-house-17123106.html?src=Topic-ART-rupee
Publish Date:<T tid=t1 type=TIME value=2017-11-30T17:27>Thu, 30 Nov 2017 05:27 PM</T> (IST) | Updated Date:Thu, 30 Nov 2017 05:27 PM (IST)
जासं, हापुड़ मेरठ रोड स्थित संजय विहार कॉलोनी के ए ब्लॉक में रहने वाले सेवानिवृत बैंक प्रबंधक के घर का ताला तोड़कर चोर करीब सात लाख के माल समेट कर ले गए। वारदात के गृहस्वामी अपनी पत्नी के साथ गुरुग्राम में आयोजित एक विवाह समारोह में हिस्सा लेने गए थे। <T tid=t2 type=DATE value=2017-11-30TM>बृहस्पतिवार सुबह</T> जब वह अपने घर पहुंचे तो सामान तितर-बितर देखकर उन्होंने पुलिस को सूचना दी। सूचना मिलने पर डॉग स्क्वायड, ¨फगर ¨प्रट विशेषज्ञ और पुलिस बल मौके पर पहुंच गए। पीड़ित ने कोतवाली में तहरीर देकर कार्रवाई करने की मांग की है। संजय विहार के ए ब्लॉक स्थित मकान नंबर-683 में बैंक आफ इंडिया के सेवानिवृत प्रबंधक अपनी पत्नी कांता चौधरी के साथ रहते हैं। <T tid=t3 type=DATE value=2017-11-29>बुधवार</T> को उनके एक रिश्तेदार की गुरुग्राम में शादी थी। पति-पत्नी दोनों मकान का ताला लगाकर गुरुग्राम गए थे। <T>रात के समय</T> एक सैंट्रो सवार तीन बदमाश उनके घर का दरवाजा फांदकर मकान में घुस गए। चोरों ने मकान के हर कमरे की तलाशी लेकर आलमारियों में रखे पौने तीन लाख रुपये की नकदी, करीब साढ़े तीन लाख से अधिक के चांदी और सोने के आभूषण चोरी कर लिए। चोरों ने घर में रखा अन्य कीमती सामान भी समेट लिया। <T tid=t4 type=DATE value=2017-11-30>बृहस्पतिवार सुबह</T> जब सुभाष चौधरी घर लौटे तो हालात देखकर उनके पैरों तले जमीन खिसक गई। उन्होंने शोर मचाया तो पड़ोसी आ गए। सूचना मिलने पर कोतवाली पुलिस भी मौके पर पहुंच गई। थोड़ी ही देर में डॉग स्क्वायड और ¨फगर ¨प्रट विशेषज्ञ भी मौके पर पहुंच गए और घटनास्थल की जांच पड़ताल की। घर में चोरी की पूरी वारदात सीसीटीवी कैमरे में कैद हो गई। पुलिस ने सीसीटीवी की फुटेज कब्जे में ली है। पीड़ित ने कोतवाली में तहरीर देकर कार्रवाई करने की मांग की है। कोतवाली प्रभारी निरीक्षक पंकज लवानिया ने बताया कि तहरीर के आधार पर पुलिस मामले की जांच कर रही है। सीसीटीवी फुटेज की मदद से बदमाशों तक पहुंचने का प्रयास किया जा रहा है। जल्द ही इस घटना का पर्दाफाश किया जाएगा।