http://www.jagran.com//uttar-pradesh/basti-one-rupees-coine-17124802.html?src=Topic-ART-rupee
Publish Date:<T tid=t1 type=TIME value=2017-11-30T20:46>Thu, 30 Nov 2017 08:46 PM </T>(IST) | Updated Date:Thu, 30 Nov 2017 08:46 PM (IST)
बस्ती: पहले 5 व 10 रुपये के सिक्के को नकली बताकर दुकानदारों ने लेने से मना किया अब 1 व 2 रुपये के सिक्के भी नहीं ले रहे हैं। सिक्का लेने में की जा रही आना-कानी व मनमानी से आम लोगों की परेशानी बढ़ गई है। शिकायतों के बाद भी जिम्मेदारों द्वारा समस्या समाधान के लिए कोई पहल नहीं की जा रही है। व्यवसायियों द्वारा सभी प्रकार के सिक्के लेने में आना-कानी की जा रही है। छोटे सिक्के तो किसी भी दशा में नहीं लिए जा रहे हैं। स्थानीय दुकानदारों का कहना है कि बड़े व्यवसायियों द्वारा जब उनसे सिक्का नहीं लिया जा रहा है, तो वे ग्राहकों से सिक्का लेकर क्या करेंगे। काफी मनुहार के बाद उनके द्वारा 1 हजार रुपये के सिक्के पर एक सौ रुपये की कटौती की जा रही है। गांव के छोटे दुकानदारों द्वारा एक व दो रुपये का सिक्का लेना पूरी तरह बंद कर दिया है। इस बात से लोगों को खासी परेशानी हो रही है।