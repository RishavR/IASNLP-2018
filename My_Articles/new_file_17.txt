http://www.jagran.com//haryana/rewari-one-rupee-taken-in-dowry-saas-offered-goods-17130139.html?src=Topic-ART-rupee
Publish Date:Fri, 01 Dec 2017 08:01 PM (IST) | Updated Date:Fri, 01 Dec 2017 08:01 PM (IST)
संस, डहीना: जिला गुरुग्राम के बिरहेड़ा गांव निवासी एक परिवार ने अपने बेटे की दहेज रहित शादी करके मिसाल कायम की है। बिरहेड़ा निवासी शिक्षक मान¨सह ने अपने इंजीनियर बेटे रवि कुमार की शादी गांव कंवाली निवासी सुरेश की बेटी आशा देवी के साथ की है। शादी में मान¨सह ने विदा के तौर पर केवल एक रुपया लिया है तथा बरात में भी केवल पांच लोग ही आए। इस सादगी भरी शादी की पूरे क्षेत्र में चर्चा है तथा सभी ने परिवार के इस प्रयास की सराहना करते हुए कहा कि निश्चित रूप से यह शादी समाज को प्रेरणा देने का काम करेगी। दुल्हन के पिता सुरेश कुमार ने बताया कि उन्होंने बेटी आशा का रिश्ता गांव बिरहेड़ा निवासी शिक्षक मान¨सह के बेटे रवि कुमार से तय किया गया था। दूल्हे के परिवार ने कहा कि शादी में वे बिल्कुल भी दहेज नहीं लेंगे बावजूद इसके दुल्हन पक्ष ने इसके लिए प्रयास भी किया लेकिन मान¨सह ने कहा कि वे विदा में केवल एक रुपया ही लेंगे। इतना ही शादी के लिए वे बरात में भी केवल पांच लोगों के साथ पहुंचे तथा बगैर किसी तामझाम के शादी की। शादी में मा.सुनील कुमार, नंबरदार रोशनलाल, अमर¨सह वहीं दुल्हन पक्ष की ओर से दादा रामस्वरूप, दलीप ¨सह,राजेश कुमार,सुनील कुमार,सरपंच अमित कुमार व महेंद्र¨सह मौजूद थे। दुल्हन आशा भी बीएससी बीएड है।