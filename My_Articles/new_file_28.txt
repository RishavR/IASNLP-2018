http://www.jagran.com//uttarakhand/nainital-45000-rupees-looted-17123871.html?src=Topic-ART-rupee
Publish Date:<T tid=t1 type=TIME value=2017-11-30T19:00>Thu, 30 Nov 2017 07:00 PM</T> (IST) | Updated Date:Thu, 30 Nov 2017 07:00 PM (IST)
संवाद सहयोगी, रामनगर : बैंक से पैसे लेकर घर आ रहे एक युवक से ठगी की वारदात हो गई। युवक को धक्का देकर आरोपी जेब से 45 हजार रुपये लेकर फरार हो गए। पुलिस मामले की जांच में जुटी है। <T tid=t2 type=DURATION value=P1W>सप्ताह भर के भीतर</T> ठगी की यह दूसरी वारदात है। ग्राम तेलीपुरा निवासी मो. आदिल <T tid=t3 type=DATE value=2017-11-30>गुरुवार</T> को बैंक ऑफ बड़ौदा पैसे निकालने गया। आदिल ने बताया कि बैंक में मिले दो युवकों ने उससे फार्म भरने में मदद करने के लिए कहा। साथ ही उससे पैसे निकालने के लिए टोकन आदि की जानकारी लेने लगे। इसके बाद वह पैसे लेकर पैदल ही आने लगा तो वह भी उसके पीछे लग गए। तहसील के समीप धक्का देकर उसकी जेब से 45 हजार रुपये निकालकर ले गए। उसने ठगों को कुछ दूर तक पीछा किया, लेकिन वह उसके हाथ नहीं आए। इसके बाद उसने कोतवाली आकर घटना की जानकारी दी। पुलिस पीडि़त युवक को लेकर बैंक पहुंची और सीसीटीवी कैमरे की फुटेज देखी। फुटेज में वही युवक दिखाई दे रहे हैं, जो पूर्व में मूंगफली विक्रेता छोटे के साथ सेंट्रल बैंक में खड़े दिख रहे थे। ऐसे में माना जा रहा है कि पैसे लूटने की वारदात को दो ही युवक अंजाम दे रहे हैं। कोतवाल विक्रम राठौर ने बताया कि कुछ नशीला पदार्थ खिलाकर ठग वारदात को अंजाम दे रहे हैं। आरोपियों की खोजबीन की जा रही है।