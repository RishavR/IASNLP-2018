http://www.jagran.com//news/national-40-kg-fish-sold-in-eight-lakh-rupees-17118093.html?src=Topic-ART-rupee
Publish Date:Wed, 29 Nov 2017 07:09 PM (IST) | Updated Date:Wed, 29 Nov 2017 07:09 PM (IST)
जागरण न्यूज नेटवर्क, कोलकाता। 40 किलोग्राम वजन की एक तेलिया भोला (शंकर प्रजाति) गोल्डेन मछली लगभग आठ लाख रुपये में बिकी है। बुधवार को पश्चिम बंगाल के पूर्व मेदिनीपुर जिले के दीघा के मोहना मत्स्य नीलाम केंद्र में इस मछली पर जमकर बोली लगी और आखिर में प्रति किलोग्राम 19,000 रुपये तक पहुंच गई।कुल मिलाकर उक्त मछली की कीमत 7.60 लाख रुपये निर्धारित हुई और देवाशीष जाना नामक व्यक्ति ने मछली को खरीद लिया। बुधवार सुबह मंदारमणि कालिंदी के रहने वाले मछुआरे शेख जाकिर हुसैन के जाल में यह मछली फंसी थी। करीब पांच फीट लंबी इस मछली को वजन 40 किलोग्राम है।बताया गया है कि इस तरह की गोल्डेन मछली आमतौर पर गहरे समुद्र में पाई जाती है और प्रजनन के लिए तटवर्ती इलाकों में आती है। इससे पहले भी ऐसी मछली दीघा में पकड़ी गई थी, जिसकी बोली सात लाख रुपये तक गई थी। इस मछली की इतनी अधिक कीमत की वजह यह बताई जा रही है कि इससे जीवनदायी दवाएं तैयार होती हैं। इसे विदेश में निर्यात भी किया जाता है।यह भी पढ़ें: 150 किलो की मछली, मुसीबत में फंसा गांव