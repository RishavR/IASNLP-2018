http://www.jagran.com//news/national-bilaspur-hathnikala-gram-panchayat-giving-5-thousand-rupees-on-the-birth-of-daughter-17122293.html?src=Topic-ART-rupee
Publish Date:Thu, 30 Nov 2017 08:28 AM (IST) | Updated Date:Thu, 30 Nov 2017 08:51 AM (IST)
राधाकिशन शर्मा, बिलासपुर (नई दुनिया)। बेटी के जन्म पर माता-पिता के अलावा पूरे गांव को गर्व हो इसलिए ग्राम पंचायत हथनीकला ने एक अच्छी शुरुआत की है। यहां बेटी के जन्म पर माता-पिता को उपहार के रूप में पांच हजार रुपये की राशि प्रदान की जाती है। जन्मोत्सव भी मनाया जाता है। छत्तीसगढ़ के बिलासपुर जिले की यह ग्राम पंचायत देश के शीर्ष 10 सांसद आदर्श ग्रामों में शुमार है। बेटी बचाओ-बेटी पढ़ाओ अभियान को गति देने के लिए इस ग्राम पंचायत ने पिछले साल इस योजना की शुरुआत की। ग्राम पंचायत अपनी निधि से यह राशि भेंट करती है। यही नहीं, बेटी की शिक्षा में आने वाले अतिरिक्त खर्च को वहन करने का निर्णय भी ग्राम पंचायत ने लिया है। शिक्षा के दौरान कॉपी-किताब व अन्य जरूरी सामग्री की खरीदी में होने वाले खर्च का वहन ग्राम पंचायत करेगी। सरपंच संतू सिंह राजपूत कहते हैं कि इस पहल से ग्रामीणों के बीच एक सकारात्मक संदेश जा रहा हपंचायत द्वारा यह व्यवस्था कर दी गई है कि किसी परिवार में बेटी के जन्म होने पर पंच या फिर कोटवार के जरिए पंचायत को जानकारी दी जाती है। इसके बाद सरपंच व पंच के अलावा गांव के बुजुर्गों की टीम परिवार के सदस्यों के बीच पहुंचती है और बतौर उपहार पांच हजार रुपये प्रदान किए जाते हैं। बेटी के जन्म पर राशि देने के अलावा बेटी का जन्मदिन भी धूमधाम से मनाय जाता है।खोला विशेष बैंक खाता इस मद में ग्राम पंचायत के पास सदैव निधि उपलब्ध रहे, इसके अलग बैंक खाता भी खोला है। जिसमें बाजार व अन्य विभागों से पंचायत को मिलने वाले कर की राशि को जमा किया जाता है। इसके अलावा सरपंच व पंचों द्वारा अपनी तरफ से भी चंदा कर राशि जमा की जाती है।यह भी पढ़ें: इस सरकारी स्कूल में अंग्रेजी माध्यम में होती है पढ़ाई