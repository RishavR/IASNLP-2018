http://www.jagran.com//bihar/aurangabad-company-escaped-with-millions-of-rupees-17121116.html?src=Topic-ART-rupee
Publish Date:Thu, 30 Nov 2017 02:59 AM (IST) | Updated Date:Thu, 30 Nov 2017 02:59 AM (IST)
औरंगाबाद : शहर के मालती कांप्लेक्स में कार्यालय खोल इंडसवेयर इंडस्ट्रीज नन बैं¨कग कंपनी ने आम लोगों से करोड़ों की ठगी कर फरार हो गई है। बुधवार को फुटपाथी संघ के दिलीप कुमार एवं सामाजिक चेतना के सुनिल कुमार ने एसपी को आवेदन देकर कार्रवाई की मांग की है। दोनों के आवेदन पर एसपी ने एसडीपीओ को जांच कर रिपोर्ट देने का निर्देश दिया है। सुनिल ने बताया कि वर्ष 2012 में कंपनी के द्वारा शहर में कार्यालय खोल पैसे का लेन देन शुरू किया गया। मजहरूल कादरी एवं शकील खां के द्वारा कंपनी का कार्य शुरु किया गया। कंपनी के द्वारा कई अभिकर्ता की बहाली कर ग्राहकों से बचत खाता, आरडी, एमआइएस प्लान के अलावा अन्य प्लान चलाकर पैसे को जमा कराया गया। अरुणेश सीता कंपनी के सीएमडी बने। कंपनी के द्वारा यह बताया गया कि हेड कार्यालय दिल्ली के लक्ष्मीनगर में है। कंपनी के द्वारा यहां के ग्राहकों से करीब तीस करोड़ लेकर फरार हो गई। शहर छोड़ भाग जाने के बाद सीएमडी के द्वारा यह झांसा दिया गया कि जिनका पैसा जमा है सभी मिलेगा। कंपनी के पास जमीन है। सुनिल ने बताया कि आजतक एक भी ग्राहकों को पैसा नहीं लौटाया गया है। सीएमडी मोबाइल बंद कर लिए हैं। एसपी ने बताया कि कंपनी के फरार हो जाने के बाद मामले में प्राथमिकी दर्ज कराई गई है। आरोपितों की गिरफ्तारी में पुलिस लगी है।