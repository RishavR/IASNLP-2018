http://www.jagran.com//bihar/saran-theft-of-three-lakh-rupees-from-hardware-17115825.html?src=Topic-ART-rupee
Publish Date:Wed, 29 Nov 2017 03:00 AM (IST) | Updated Date:Wed, 29 Nov 2017 03:00 AM (IST)
सारण। डेरनी थाना क्षेत्र के पिरारी बाजार स्थित सुतिहार कटसा मुख्य सड़क पर स्थित शुभम हार्डवेयर मशीनरी स्टोर दुकान का मुख्य गेट तोड़कर करीब तीन लाख रुपये की चोरी चोरों द्वारा कर ली गई। बताया जाता है कि सुतिहार-कटसा मुख्य सड़क पर स्थित पिरारी पुल के सटे दक्षिण शुभम हार्डवेयर मशीनरी स्टोर्स में सोमवार की रात अज्ञात चोरों ने हार्डवेयर के विभिन्न सामान व नकद 48 हजार रुपये सहित तीन लाख की संपत्ति की चोरी कर ली। कोठिया ग्राम वासी रवींद्र कुमार शर्मा का कहना है कि रोज की भांति सोमवार की रात में दुकान बंद कर घर चला आया। सुबह में मै दुकान पर गया तो देखा कि दुकान के मुख्य गेट को तोड़कर मेरा हार्डवेयर सामान 16 पीस मोटर, 10 लीटर वाला दो बाल्टी, नायलन पिस्टन सहित 48 हजार रुपये नगद सहित अन्य सामान की चोरी कर ली गई हैं। घटना को लेकर डेरनी पुलिस को जानकारी दी गई। सूचना मिलते ही पुलिस घटनास्थल पर पहुंचकर चोरी की वारदात को लेकर गहन छानबीन शुरू कर दी हैं। दुकान मालिक द्वारा डेरनी थाने में अज्ञात के विरूद्ध प्राथमिकी दर्ज कराई गई। पुलिस उक्त घटना को लेकर सामान की बरामदगी को लेकर गहन छापेमारी शुरू कर दी है। थानाध्यक्ष सलाहुद्दीन का कहना है कि उक्त घटना को लेकर पुलिस सक्रिय रूप से काम कर रही है। शीघ्र ही कांड का उद्भेदन कर चोरी गए सामानों की बरामदगी की जाएगी।