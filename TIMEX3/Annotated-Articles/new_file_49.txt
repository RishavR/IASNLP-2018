http://www.jagran.com//business/biz-know-how-depreciate-in-rupee-against-dollar-effects-common-man-17116937.html?src=Topic-ART-rupee
Publish Date:Wed, 29 Nov 2017 12:39 PM (IST) | Updated Date:Wed, 29 Nov 2017 02:21 PM (IST)
नई दिल्ली (बिजनेस डेस्क)। बुधवार के कारोबारी सत्र में डॉलर के मुकाबले भारतीय रुपये में गिरावट देखने को मिली है। डॉलर के मुकाबले भारतीय रुपये 10 पैसे की कमजोरी के साथ 64.51 के स्तर पर खुला है। जबकि मंगलवार के सत्र में रुपया 9 पैसे की बढ़त के साथ 64.41 के स्तर पर, जो कि दो महीने का उच्चतम स्तर है, पर बंद हुआ था। डॉलर के मुकाबले रुपये में तेजी या कमजोरी का सीधे तौर पर आम आदमी से सरोकार होता है।बीते पांच सालों में मासिक आधार पर रुपए का प्रदर्शन:रुपए की कमजोर से आम आदमी को होते हैं ये 4 नुकसान:महंगा होगा विदेश घूमना: रुपए के कमजोर होने से अब विदेश की यात्रा आपको थोड़ी महंगी पड़ेगी क्योंकि आपको डॉलर का भुगतान करने के लिए ज्यादा भारतीय रुपए खर्च करने होंगे। फर्ज कीजिए अगर आप न्यूयॉर्क की हवाई सैर के लिए 3000 डॉलर की टिकट भारत में खरीद रहे हैं तो अब आपको पहले के मुकाबले ज्यादा पैसे खर्च करने होंगे।विदेश में बच्चों की पढ़ाई होगी महंगी: अगर आपका बच्चा विदेश में पढ़ाई कर रहा है तो अब यह भी महंगा हो जाएगा। अब आपको पहले के मुकाबले थोड़े ज्यादा पैसे भेजने होंगे। यानी अगर डॉलर मजबूत है तो आपको ज्यादा रुपए भेजने होंगे। तो इस तरह से विदेश में पढ़ रहे बच्चों की पढ़ाई भारतीय अभिभावकों को परेशान कर सकती है।क्रूड ऑयल होगा महंगा तो बढ़ेगी महंगाई: डॉलर के मजबूत होने से क्रूड ऑयल भी महंगा हो जाएगा। यानि जो देश कच्चे तेल का आयात करते हैं, उन्हें अब पहले के मुकाबले (डॉलर के मुकाबले) ज्यादा रुपए खर्च करने होंगे। भारत जैसे देश के लिहाज से देखा जाए तो अगर क्रूड आयल महंगा होगा तो सीधे तौर पर महंगाई बढ़ने की संभावना बढ़ेगी।डॉलर में होने वाले सभी पेमेंट महंगे हो जाएंगे: वहीं अगर डॉलर कमजोर होता है तो डॉलर के मुकाबले भारत जिन भी मदों में पेमेंट करता है वह भी महंगा हो जाएगा। यानी उपभोक्ताओं के लिहाज से भी यह राहत भरी खबर नहीं है।