http://www.jagran.com//punjab/hoshiarpur-punjabhoshiarpurthe-amount-of-vv-thousand-rupees-17112737.html?src=Topic-ART-rupee
Publish Date:Tue, 28 Nov 2017 07:00 PM (IST) | Updated Date:Tue, 28 Nov 2017 07:00 PM (IST)
 जेएनएन, होशियारपुर डिप्टी कमिश्नर-कम-प्रधान जिला रेडक्रॉस सोसायटी विपुल उज्जवल के नेतृत्व में जिला रेडक्रॉस सोसायटी की तरफ से खोली सांझी रसोई में दानी सज्जनों के सहयोग के साथ सैकड़ों व्यक्ति रोजमर्रा की सांझी रसोई में केवल 10 रुपये में दोपहर का पौष्टिक खाना खा रहे हैं। इस लड़ी को आगे चलाते आज दानी सज्जन कमलजीत सेतिया ने अपने बेटे अनमोल के जन्मदिन की खुशी में 11 हजार रुपये भेंट किए।  इस मौके सेतिया की धर्मपत्नी सुषमा सेतिया, भारतीय रेड क्रास सोसायटी के वाइस चेयरमैन अविनाश राय खन्ना और उनकी धर्मपत्नी मीनाक्षी खन्ना, अश्विनी ओहरी, मनोज शर्मा, दीपक शारदा, रघबीर बंटी, विजेश गुप्ता, कमल गुप्ता,मुनीश सेतिया और रोहित शर्मा के अलावा ओर भी शख्सियत शामिल थे। सांझी रसोई में केक की रस्म अदा करने उपरांत कमलजीत सेतिया को एक सम्मान चिह्न के साथ अविनाश राय खन्ना और सचिव जिला रेडक्रास सोसायटी नरेश गुप्ता की तरफ से सम्मानित किया गया। भारतीय रेड क्रास सोसायटी के वाइस चेयरमैन अविनाश राय खन्ना ने कहा कि जिला रेडक्रास सोसायटी होशियारपुर की तरफ से खोली सांझी रसोई पंजाब में से अग्रणी रोल अदा कर रही है। खन्ना ने प्रशंसा करते कहा कि यह प्रोजेक्ट जरुरतमंद व्यक्तियों के लिए काफी सहायक साबित हो रहा है। उन्होंने कहा कि यहां जरुरतमंदों को केवल 10 रुपये में ही पेट भर खाना मुहैय्या करवाया जा रहा है। नरेश गुप्ता ने कहा कि सांझी रसोई में योगदान डालने और अपने विशेष दिन बुक करवाने के लिए जिला रेडक्रास सोसायटी के साथ संपर्क किया जा सकता है।