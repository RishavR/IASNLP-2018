http://www.jagran.com//uttar-pradesh/ghazipur-25-thousand-rupees-missing-from-the-account-17117745.html?src=Topic-ART-rupee
Publish Date:Wed, 29 Nov 2017 06:00 PM (IST) | Updated Date:Wed, 29 Nov 2017 06:00 PM (IST)
 जासं, जमानियां (गाजीपुर): चंदौली जनपद के डेढगांवा निवासी आरजू खां के खाते से जालसाजों ने 25 हजार रुपये उड़ा दिया। इसकी जानकारी होने पर उन्होंने कोतवाली में तहरीर दी। आरजू खां ने बताया कि जमानियां स्टेशन बाजार स्थित यूबीआई की शाखा में खाता है। बुधवार को वे एटीएम से रुपये निकालने गए तो बैलेंस शून्य देखकर उनका माथा ठनक गया। वे बैंक पहुंचे और पूरे मामले की जानकारी लिए तो पता चला कि 24, 26 व 28 नवंबर को रेलवे टिकट जारी कराने के लिए खाते से 25 हजार का आनलाइन भुगतान कर दिया गया है। बैंक कर्मचारियों की बात सुनने के बाद वह कोतवाली पहुंचे और तहरीर दी।