http://www.jagran.com//uttar-pradesh/bareilly-city-women-murder-in-some-rupees-17115510.html?src=Topic-ART-rupee
Publish Date:Wed, 29 Nov 2017 02:28 AM (IST) | Updated Date:Wed, 29 Nov 2017 02:28 AM (IST)
जागरण संवाददाता, बरेली : दहेज में फ्रिज व टीवी नहीं मिलने से नाराज पति समेत ससुरालियों ने महिला पीटकर अधमरा कर दिया। उसके बाद से घर के बक्से में बंद कर दिया। वहीं तड़प-तड़पकर उसकी मौत हो गई। बाद में फंसने के डर से ससुरालियों ने उसे बक्से से निकाला। कपड़े, चूड़ी बदलकर यह चर्चा फैलाई कि बीमारी से मौत हुई है। पोस्टमार्टम में मौत का कारण हेड इंजरी बताया गया। आशंका जताई जा रही है कि सिर में गंभीर चोट के बाद उसे बक्से में बंद किया गया। इलाज नहीं मिलने के कारण उसने वहीं दम तोड़ दिया। पंडरी नौमहला गांव निवासी लोचन सिंह ने भाजी राजकुमारी (23) का विवाह डेढ़ साल पहले सिजौलिया गाव के नरेन्द्र कुमार के साथ किया था। शादी में टीवी व फ्रिज नहीं मिलने से नाराज ससुराली कुछ दिन बाद ही दहेज के लिए राजकुमारी को प्रताड़ित करने लगे। आरोप है कि सोमवार रात ससुराली दहेज में बाइक, फ्रिज व टीबी की माग करते हुए उसकी पिटाई कर हत्या कर दी। बीमारी से मौत की दी थी सूचना, हंगामे पर भागे ससुराली मौत के बाद पति व ससुरालियों ने महिला के परिजनों को फोन किया। कहा कि बीमारी से राजकुमारी की मौत हो गई है। परिजन घर पहुंचे तो बिस्तर पर उसका शव पड़ा मिला। उसके शरीर पर निशान देख परिजनों ने हत्या का आरोप लगाते हुए हंगामा शुरू कर दिया। सूचना पर पुलिस पहुंची और पूछताछ के बाद शव को पोस्टमार्टम के लिए भेज दिया। सिर में गंभीर चोट के बाद बंद बक्से में तड़प-तड़प कर तोड़ा दम पुलिस मौके पर पहुंची तो जांच शुरू कर दी। जांच के दौरान कुछ लाल चूड़ियां जमीन पर तो कुछ बक्से के पास टूटी मिलीं। पुलिस को शंका हुई तो बक्सा खुलवाया। उसमें से रजाई व अन्य सामान हटाया तो वहां बड़ी मात्रा में टूटी चूड़ियां मिली। जिसके बाद पुलिस ने माना कि पिटाई के बाद महिला को बक्से में बंद किया गया था। बाहर निकलने के लिए उसने संघर्ष किया, जिस वजह से चूड़िया टूटीं। इस बीच सिर की गंभीर चोट से उसकी मौत हो गई। मौत के बाद पहनाई दूसरी साड़ी फिर बदली चूड़ियां हत्या को छुपाने के लिए पति व ससुरालियों ने कोई कसर नहीं छोड़ी। मौत के बाद लाश की साड़ी बदलकर दूसरी साड़ी पहनाई। इतना ही नई टूटी हुई लाल चूड़ियां भी तोड़कर उसे पूरी नई चूड़ियां पहना दी। चूड़ी एकदम नई थी। सिर में गंभीर चोट से हुई मौत, नहीं निकला था खून महिला की मौत का कारण पिटाई नहीं बल्कि सिर की गंभीर चोट थी। पोस्टमार्टम रिपोर्ट के अनुसार उसके सिर के पिछले हिस्से में किसी गंभीर चीज से प्रहार किया गया था। जिससे उसके सिर से खून नहीं निकला लेकिन हेड इंजरी से उसकी मौत हो गई। पति समेत चार पर दर्ज हुआ मुकदमा घटना के बाद राजकुमारी के मामा लोचन सिंह की तहरीर पर पुलिस ने पति नरेन्द्र कुमार, सास कलावती, ससुर रीतराम व राजपाल के खिलाफ रिपोर्ट कराई है। वर्जन परिजनों की तहरीर पर दहेज हत्या का मुकदमा दर्ज कर लिया गया है। आरोपी अभी पुलिस की पकड़ से दूर है। जल्द की उनकी गिरफ्तारी की जाएगी। आरएन चौधरी, इंस्पेक्टर नवाबगंज 