http://www.jagran.com//haryana/yamunanagar-yamunanagar-thieves-steal-25-thousand-rupees-from-home-17115038.html?src=Topic-ART-rupee
Publish Date:Wed, 29 Nov 2017 12:13 AM (IST) | Updated Date:Wed, 29 Nov 2017 12:13 AM (IST)
जागरण संवाददाता, यमुनानगर : गुरू अर्जुन नगर कालोनी से चोरों ने घर से 25 हजार रुपये की नकदी चोरी कर ली। वहीं चोरों ने एक अन्य स्थान से बाइक चोरी कर ली। पुलिस ने दोनों मामलों की जांच के बाद अज्ञात चोरों के खिलाफ मामला दर्ज कर कार्रवाई शुरू कर दी। गुरू अर्जुन नगर कालोनी निवासी गुरू प्रसाद ने पुलिस को दी शिकायत में बताया कि वह 25 नवंबर को परिवार के साथ किसी काम से बाहर गया था। सुबह जब वापस लौटा तो घर पर लगा ताला टूटा पड़ा था और अंदर सामान बिखरा हुआ था। जांच करने पर घर से 25 हजार रुपये की नकदी गायब मिली। उसने चोरी की सूचना पुलिस को दी। पुलिस ने मामले की जांच के बाद अज्ञात चोरों के खिलाफ केस दर्ज कर कार्रवाई शुरू कर दी।  वहीं, श्रीनगर कालोनी निवासी ललित कुमार ने बताया कि वह 27 नवंबर को बाइक पर बाजार में किसी काम से आया था। उसने बाइक बैंक ऑफ इंडिया के नजदीक खड़ी की थी। जब वह कुछ देर बाद वापस आया तो वहां से उसकी बाइक गायब थी। उसने बाइक की काफी तलाश की लेकिन बाइक का कुछ भी पता नहीं चला। उसने इसकी सूचना पुलिस को दी। पुलिस ने मामले की जांच के बाद अज्ञात के खलाफ केस दर्ज कर कार्रवाई शुरू कर दी।