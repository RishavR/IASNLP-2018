http://www.jagran.com//bihar/kaimoor-electricity-theft-on-rice-mill-fines-imposed-of-six-lakh-rupees-17116711.html?src=Topic-ART-rupee
Publish Date:Wed, 29 Nov 2017 03:04 AM (IST) | Updated Date:Wed, 29 Nov 2017 03:04 AM (IST)
कैमूर। विद्युत विभाग द्वारा सोनहन थाना क्षेत्र के एकौनी गांव निवासी एक धंधेबाज के चावल मिल पर छापा मारकर बिजली चोरी का मामला पकड़ा गया है। इस सिलसिले में विद्युत आपूर्ति अवर प्रमंडल कुदरा के सहायक विद्युत अभियंता द्वारा सोनहन थाना में प्राथमिकी दर्ज कराई गई है। जिसमें एकौनी ग्राम निवासी चावल मिल मालिक राजेश कुमार गुप्ता पर अपने राइस मिल परिसर में अवैध तरीके से 40 एचपी का मोटर चलाकर विद्युत ऊर्जा चोरी करने का आरोप लगाया गया है। मामले में पूर्व के बकाया समेत 6 लाख 36 हजार 243 रुपए का अर्थदंड लगाया गया है। विद्युत आपूर्ति अवर प्रमंडल कुदरा के सहायक विद्युत अभियंता धूपेंद्र नाथ ¨सह ने प्राथमिकी में कहा है कि गुप्त सूचना के आधार पर विद्युत आपूर्ति प्रमंडल भभुआ के कार्यपालक अभियंता के नेतृत्व में विद्युत चोरी के विरुद्ध एक छापामार दल का गठन किया गया। जिसमें उनके अलावा कनीय अभियंता शिव शंकर प्रसाद (भभुआ), मनोज कुमार ¨सह (कुदरा), अजीत कुमार (चांद), शाकिर जफर (भगवानपुर), जितेंद्र कुमार (भभुआ शहर), तथा मानव बल शामिल थे। इन लोगों द्वारा गुप्त सूचना के आधार पर सोमवार को सोनहन थाना के एकौनी ग्राम निवासी राजेश कुमार गुप्ता के चावल मिल परिसर में छापा मारा गया। जिसमें बिजली चोरी का मामला पकड़ा गया। मिल मालिक पर पहले का एक लाख 7 हजार 407 रुपए बकाया था। जबकि विद्युत ऊर्जा की चोरी को लेकर 5 लाख 28 हजार 836 रुपए का जुर्माना किया गया। मिल मालिक द्वारा कुल मिलाकर 6 लाख 36 हजार 243 रुपए की क्षति साउथ बिहार पावर डिस्ट्रीब्यूशन कंपनी लिमिटेड को पहुंचाई गई। इस संबंध में कुदरा के सहायक विद्युत अभियंता ने कहा कि विद्युत चोरी को लेकर विभाग काफी गंभीर है तथा उसके द्वारा इसको लेकर छापामारी की कार्रवाई लगातार की जा रही है।