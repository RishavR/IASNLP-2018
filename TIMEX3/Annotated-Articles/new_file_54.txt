http://www.jagran.com//uttar-pradesh/hathras-cut-thirty-connections-recovered-57-lakh-rupees-17115200.html?src=Topic-ART-rupee
Publish Date:Wed, 29 Nov 2017 12:59 AM (IST) | Updated Date:Wed, 29 Nov 2017 12:59 AM (IST)
 संवाद सूत्र, सासनी : बिजली विभाग का राजस्व वसूली पर पूरा जोर है। इसके तहत बकायेदारों के कनेक्शन काटे जा रहे हैं। नए कनेक्शन भी दिए जा रहे हैं। इससे अफरा-तफरी मची है। बकायेदारों ने कार्रवाई से बचने के लिए तार उतार लिए हैं।  राजस्व वसूली के साथ ही बिजली विभाग बिजली चोरी रोकने पर पूरा जोर दे रहा है। हाल ही में चीफ इंजीनियर ने बैठक कर सभी को वसूली के निर्देश दिए थे। विभाग ने शत प्रतिशत लक्ष्य हासिल करने के प्रयास में है। अभियान शुरू है। मंगलवार को अधिशासी अभियंता एके रुहेला के निर्देशन में यह अभियान चलाया गया। इस दौरान विभागीय कर्मचारियों ने गली-मोहल्लों में जाकर घर-घर में बिजली कनेक्शनों को चेक किया। इस कार्रवाई से पूरे कस्बे में अफरा-तफरी मच गई। जिन लोगों ने कटिया डाल रखे थे, उन्होंने कार्रवाई से बचने के लिए अपने तार हटा लिए। अभियान के तहत विभाग ने 5.7 लाख रुपये वसूले हैं। कार्रवाई के तहत 15 लाख रुपये से अधिक के तीस बकायेदारों के कनेक्शन काटे गए। पांच नए उपभोक्ताओं को कनेक्शन दिए गए। इस दौरान टीम में नागेंद्र ¨सह, बृजेश कुमार, ललित पचौरी सहित अन्य लोग मौजूद रहे। राजस्व टीम ने वसूले  साढ़े चार लाख रुपये सासनी : राजस्व वसूली को लेकर शासन के सख्त रुख के बाद तहसील प्रशासन वसूली बढ़ाने में जुट गया है। इसके लिए बकाएदारों के खिलाफ वसूली अभियान तेज कर दिया गया है। मंगलवार को तहसीलदार ठाकुरदास के नेतृत्व में राजस्व वसूली टीम ने बकाएदारों पर शिकंजा कसना शुरू कर दिया। धर-पकड़ अभियान के तहत टीम ने क्षेत्र के विभिन्न बकाएदारों की गिरफ्तारी करते हुए उन्हें अपने कब्जे में ले लिया। इन सभी को बकाया राजस्व की वसूली के बाद ही रिहा किया गया। क्षेत्र के चार बड़े बकाएदारों को गिरफ्तार कर साढ़े चार लाख रुपये वसूले गए। हालांकि यह वसूली लक्ष्य से काफी कम है। राजस्व टीम में तहसीलदार के अलावा संग्रह अमीन महेंद्र पाल दीक्षित, देवेंद्र दीक्षित, सौदान ¨सह, राजनलाल, रामप्रकाश आदि शामिल थे। 