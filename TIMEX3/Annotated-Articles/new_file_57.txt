http://www.jagran.com//haryana/faridabad-faridabad-nine-thousand-rupees-looted-by-the-driver-by-shooting-in-the-dump-tire-17113512.html?src=Topic-ART-rupee
Publish Date:Tue, 28 Nov 2017 08:27 PM (IST) | Updated Date:Tue, 28 Nov 2017 08:27 PM (IST)
 जासं, तिगांव: एक चालक सोमवार की रात 10 बजे को डंपर में यमुना रेत भरकर फरीदाबाद की तरफ आ रहा था। गांव चीरसी के पास मोटरसाइकिल सवार तीन बदमाश आए और डंपर के टायर मे गोली मारी। डंपर रुक गया और चालक से हथियार के दम पर बदमाश साढ़े नौ हजार रुपये लूट कर हवा में गोली चलाते हुए फरार हो गए। चालक झारखंड का रहने वाला राजकिशोर बताया गया है। चालक ने इस घटना के बारे में थाना तिगांव पुलिस को सूचना दे दी। गोली चलने और साढे नौ हजार रुपये लूटने की सूचना पाकर थाना प्रभारी भीम ¨सह मौके पर पहुंचे। पुलिस ने आरोपियों के खिलाफ लूटपाट और गोली चलाने के आरोप में भारतीय शस्त्र अधिनियम के तहत मामला दर्ज कर जांच शुरू कर दी है। अभी तक आरोपियों का कोई सुराग नहीं लगा है। 