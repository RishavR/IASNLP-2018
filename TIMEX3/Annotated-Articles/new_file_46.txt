http://www.jagran.com//punjab/gurdaspur-transport-department-disbursed-20-lakh-rupees-17117774.html?src=Topic-ART-rupee
Publish Date:Wed, 29 Nov 2017 06:04 PM (IST) | Updated Date:Wed, 29 Nov 2017 06:04 PM (IST)
बाल कृष्ण कालिया, गुरदासपुर : नियमों की उल्लंघना करने वाले वाहन चालकों के खिलाफ छेड़े अभियान के दौरान विभाग ने एक माह में 200 चालान काट कर करीब बीस लाख रुपये का रेवेन्यू पंजाब सरकार के खाते में जमा करवाया है। परिवहन अधिकारी जसवंत ¨सह ढिल्लों ने बताया कि इन दिनों गुरदासपुर, बटाला, पठानकोट व अन्य क्षेत्रों में जोरदार चे¨कग अभियान चलाया जा रहा है। इसके चलते सेफ स्कूल वाहन पालिसी की धज्जियां उड़ाने वाले वाहन चालकों के चालान काटे जा रहे है। वहीं हाईकोर्ट के आदेशों के चलते ओवरलो¨डग करने वाले वाहन चालक भी किसी भी कीमत पर नही बख्शे जाएंगे।  आरटीओ ढिल्लों ने साफ किया कि हाईवे पर नियमों की अनदेखी करने वाले वाहन चालकों के खिलाफ सीधा विभाग को शिकात दर्ज करवाएं। उन्होंने कहा कि पंजाब सरकार ने गुरदासपुर में एटीओ की तैनाती भी की है जो पूरा दिन रोड पर चे¨कग करते है। निजी स्कूल प्रबंधकों को ताड़ना देते हुए आरटीओ ढिल्लों ने कहा कि नियम की पालना नही की तो विभाग स ती से पेश आएगा। साथ ही अभिभावकों से निवेदन करते हुए कहा कि वह अपने बच्चों को उन वाहनों में स्कूल भेजे जो अच्छी हालत में है। खस्ता हालत वाहन पर बच्चों को न स्कूल न भेजा जाए।